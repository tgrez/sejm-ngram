eP_API - Dane publiczne dostępne jak nigdy wcześniej!

To jest oficjalny klient platformy eP_API. Umożliwia pobieranie danych publicznych, udostępnianych na portalu http://sejmometr.pl.
Zobacz więcej informacji o platformie eP_API na stronie http://sejmometr.pl/api.
Dokumentacja klienta jest dostępna pod adresem http://sejmometr.pl/api/docs.

	

eP_API daje dostęp do danych publicznych, pochodzących od wielu instytucji publicznych. Znajdziesz tu m.in.:

Dokładne dane o pracach legislacyjnych (zintegrowane bazy Rady Ministrów, Sejmu, Senatu oraz Prezydenta RP),
Akty prawne publikowane w Dzienniku Ustaw i Monitorze Polskim od 1918 r. (bazy Rządowego Centrum Legislacyjnego),
Wersje ujednolicone aktów prawnych oraz powiązania między nimi opracowywane przez pracowników Kancelarii Sejmu (baza ISAP),
Orzeczenia sądów administracyjnych, Sądu Najwyższego oraz sądów powszechnych,
Dane teleadresowe instytucji państowywych w tym jednostek samorządu terytorialnego,
Dane geodezyjne granic gmin, powiatów, województw i okręgów wyborczych,
Wyniki wyborów samorządowych oraz parlamentarnych,
Wskaźniki ekonomiczne i socjalne (Bank Danych Lokalnych oraz inne bazy Głównego Urzędu Statystycznego).



Warunki korzystania

Wydawcą portalu Sejmometr i operatorem platformy eP_API jest Fundacja ePaństwo - niezależna organizacja pozarządowa, działająca na rzecz dostępu do informacji publicznych w Polsce. Zobacz http://epanstwo.org.pl.

Informacje, do których dostęp uzyskuje się przez eP_API są informacjami publicznymi w rozumieniu ustawy o dostępie do informacji publicznej. Są to również akty normatywne lub ich urzędowe projekty, urzędowe dokumenty, materiały, znaki i symbole, o których mowa w art. 4 ustawy o prawie autorskim i prawach pokrewnych. Jako takie zaś nie są przedmiotem prawa autorskiego.

Fundacja ePaństwo stara się strukturalizować, wzbogacać oraz łączyć informacje, które pozyskuje w ramach ponownego wykorzystywania informacji z sektora publicznego. W takim przypadku może powstać chroniony prawem autorskim utwór. Starania Fundacji dotyczace strukturalizacji danych mogą też powodować, że korzystający z eP_API będą korzystali z bazy danych, o której mowa w ustawie o ochronie baz danych.

Fundacja ePaństwo niniejszym udziela "wolnej licencji" na udostępniane w ramach eP_API utwory i bazy danych, do których przysługują jej autorskie prawa majątkowe oraz prawa pokrewne, a jedynym warunkiem takiej licencji - w przypadku tworzenia aplikacji wykorzystujących dane udostępniane przez Fundację - jest umieszczenie informacji o pochodzeniu danych wraz z linkiem do serwisu Sejmometr.pl.